https://youtu.be/Zpp6Lx8gMt8 https://www.youtube.com/watch?v=Zpp6Lx8gMt8&t=2s
﻿key จักรวาล มี
พระสุตตันตปิฎก อังคุตรนิกาย ติกนิบาต เล่ม ๑ ภาค ๓ - หน้าที่ 439

   ลำดับนั้น  พระผู้มีพระภาคเจ้า  เพื่อจะทรงตอบปัญหาของพระอานนท์เถระจึงตรัสคำมีอาทิว่า   สุตา  เม   อานนฺท  ดังนี้   พระเถระคิดว่า  พระ-
บรมศาสดาตรัสคำมีประมาณเท่านี้ เท่านั้น แก่เราว่า อานนท์ โลกธาตุพันหนึ่ง
จำนวนเล็กน้อย    เธอได้ฟังแล้ว    (มิใช่หรือ)  แล้วทรงดุษณีภาพ     ต่อไปนี้ 
พระพุทธเจ้า  จักทรงบันลือพุทธสีหนาท  ดังนี้.  เมื่อจะทูลขอพระบรมศาสดา
จึงได้กราบทูลคำมีอาทิว่า  เอตสฺส  ภควา   กาโล  ดังนี้.
  ส่วนพระผู้มีพระภาคเจ้า    ตรัสคำมีอาทิว่า   เตนหานนฺท    ดังนี้ เพื่อจะตรัสกถาอย่างพิสดาร    แก่พระอานนท์.    บรรดาบทเหล่านั้น     บทว่า 
ยาวตา  ความว่า  ตลอดที่มีประมาณเท่าใด.   ทั้งพระจันทร์   ทั้งพระอาทิตย์
ชื่อว่า จนฺทิมสุริยา.  บทว่า  ปริหรนฺติ  แปลว่า  โคจรไป.  บทว่า  ทิสา
ภนฺติ  ได้แก่ส่องสว่างไปทั่วทิศ.   บทว่า    วิโรจนา    แปลว่า   รุ่งโรจน์อยู่.
ด้วยคำเพียงเท่านี้    เป็นอันทรงแสดงจักรวาล   โดยกำหนดจักรวาลเดียว. บัดนี้
เมื่อจะทรงแสดงจักรวาลพันคูณด้วยพัน   จึงตรัสว่า  ตาว   สหสฺสา   โลโก
ดังนี้.  บทว่า   ตสฺมึ     สหสฺสธา  โลเก    ความว่า  ในพันแห่งจักรวาลนั้น.
บทว่า สหสฺสํ จาตุมฺมหาราชิกานํ ได้แก่เทวโลกชั้นจาตุมมหาราชิกาพันหนึ่ง.
ก็เพราะเหตุที่ในแต่ละจักรวาล มีท้าวมหาราชประจำอยู่จักรวาลละ ๔ ๆ ฉะนั้น
จึงตรัสว่า   จตฺตาริ  มหาราชสหสฺสานิ  ดังนี้.   ในทุก ๆ บท   พึงทราบ
เนื้อความโดยอุบายนี้.  บทว่า จูฬนิกา แปลว่า   โลกธาตุขนาดเล็ก. นี้เป็น
วิสัยของพระสาวกทั้งหลาย.    ถามว่า    ก็เพราะเหตุไร     พระผู้มีพระภาคเจ้า
จึงทรงนำโลกธาตุขนาดเล็กนี้มา   (แสดงไว้).    ตอบว่า   เพื่อทรงแสดงถึงการ
กำหนดโลกธาตุขนาดกลาง.  บทว่า ยาวตา แปลว่า  มีประมาณเท่าใด. บทว่า
ตาว  สหสฺสธา  ความว่า  โดยส่วนแห่งพันเพียงนั้น.
         ด้วยบทว่า   ทวิสหสฺสี   มชฺฌิมิกา  โลกธาตุ  นี้   ทรงแสดงว่า
โลกธาตุนี้มีจำนวนพันกำลังสอง     มีจักรวาลแสนหนึ่งเป็นประมาณ   โดยเอา
พันส่วนคูณจักรวาลพันหนึ่ง ชื่อว่าโลกธาตุขนาดกลาง. นี้มิใช่วิสัยของพระ-
สาวกทั้งหลาย      เป็นวิสัยของพระพุทธเจ้าเท่านั้น.    เพราะว่า    ในที่เท่านี้ 
พระตถาคตเจ้าทั้งหลาย สามารถจะทรงเปล่งพระรัศมีจากพระพุทธสรีระ  ขจัด
ความมืดมนอันธการ  แล้วให้เทวดาและมนุษย์ทั้งหลาย  ได้ยินพระสุรเสียงได้.
ขึ้นชื่อว่า   ชาติเขต     ของพระพุทธเจ้าทั้งหลาย    ทรงแสดงไว้แล้วด้วยคำมีประมาณเท่านี้.  อธิบายว่า  ในภพสุดท้ายของพระโพธิสัตว์ทั้งหลาย   ในวันที่
พระองค์เสด็จจุติจากเทวโลก     ถือปฏิสนธิในคัพโภทรของพระพุทธมารดา ๑ 
ในวันประสูติจากพระครรภ์  ๑    ในวันเสด็จออกผนวช  ๑    ในวันตรัสรู้  ๑
ในวันทรงแสดงธรรมจักร   ๑    ในวันทรงปลงอายุสังขาร   ๑   และในวัน
ปรินิพพาน ๑ สถานที่มีประมาณเท่านี้  (โลกธาตุขนาดกลาง) ย่อมหวั่นไหว.
         บทว่า  ติสหสฺสี   มหาสหสฺสี     ความว่า   ชื่อว่า ติสหสฺสี  เพราะ
ตั้งแต่จำนวนหนึ่งพันไป    เอาพันคูณ ๓ ครั้ง    (พันกำลัง ๓).    โลกธาตุที่
คูณด้วยหลาย ๆ พัน  เพราะตั้งพันไว้   เอาพันคูณ   ตั้งโลกธาตุขนาดกลางไว้
เอาพันคูณเพราะฉะนั้น  จึงชื่อว่า  มหาสหสฺสี.  ด้วยคำเพียงเท่านี้  เป็นอัน
ทรงแสดงโลก   มีแสนโกฏิจักรวาลเป็นประมาณ.   พระผู้มีพระภาคเจ้า   เมื่อมี
พุทธประสงค์  จะทรงเปล่งพระรัศมีออกจากพระพุทธสรีระ.   ขจัดความมืดมน
อันธการ    ให้เทวดาและมนุษย์ทั้งหลายได้ยินพระสุรเสียง    ในสถานที่เท่านี้.
ส่วนพระคณกปุตตติสสเถระกล่าวไว้อย่างนี้ว่า     ติสหัสสีโลกธาตุ    และมหา-
สหัสสีโลกธาตุมีประมาณอย่างนี้     เพราะปริมาณนี้เป็นที่ตั้งแห่งการบริหารด้วย
วาจา   (พูดกันติดปาก)   เป็นเค้ามูล   แห่งการสาธยายของพระอาจารย์ทั้งหลาย
แต่สถานที่ที่ชื่อว่า ติสหสฺสีโลกธาตุ และมหาสหสฺสีโลกธาตุ  มีปริมาณ- 
ล้านโกฏิจักรวาล.  ก็ด้วยคำมีประมาณเท่านี้     เป็นอันพระผู้มีพระภาคเจ้าทรง
แสดงเขต   ที่ชื่อว่า   อาณาเขต  แล้ว   เพราะในระหว่างนี้   อาณา  (อำนาจ)
ของ  อาฏานาติยปริต  อิสิคิลิปริต   ธชัคคปริต  โพชฌังคปริต ขันธ-
ปริต  โมรปริต  เมตตาปริต  และรตนปริต  ย่อมแผ่ไปถึง.
         บทว่า  ยาวตา  ปน  อากงฺเขยฺย  ความว่า  ทรงปรารถนาสถานที่
มีประมาณเท่าใด. ด้วยคำนี้พระองค์ทรงแสดงถึง วิสัยเขต  เพราะตามธรรมดา
วิสัยเขตของพระพุทธเจ้าทั้งหลายไม่มีกำหนดประมาณ.    ในข้อที่  วิสยเขต
ของพระพุทธเจ้าทั้งหลาย   ไม่มีกำหนดประมาณนั่นแหละ   พระโบราณาจารย์ทั้งหลาย    นำข้ออุปมามาอ้างไว้ดังต่อไปนี้      ก็ถ้าจะมีใคร ๆ   เอาเมล็ดพันธุ์ 
ผักกาดไปกองให้เต็มแสนโกฏิจักรวาล  จนถึงพรหมโลก   ใส่เมล็ดพันธุ์ผักกาด
ลงไปในจักรวาล    จักรวาลละหนึ่งเมล็ดทางทิศบูรพาไซร้   เมล็ดพันธุ์ผักกาด
แม้ทั้งหมดเหล่านั้น   พึงถึงความสิ้นไปก่อน   แต่จักรวาลในด้านทิศบูรพา    จะ
ยังไม่ถึงความสิ้นไป.  แม้ในจักรวาลด้านทิศทักษิณเป็นต้น  ก็มีนัยนี้เหมือนกัน.
         ในวิสัยเช่นนี้       ขึ้นชื่อว่าสิ่งที่ไม่เป็นวิสัยของพระพุทธเจ้าทั้งหลาย
ไม่มีเลย.   เมื่อพระผู้มีพระภาคเจ้าตรัสอย่างนี้แล้ว   พระเถระคิดว่า  พระศาสดา
ตรัสไว้อย่างนี้ว่า      ดูก่อนอานนท์     ตถาคตเมื่อจำนงอยู่      ก็พึงยังโลกธาตุ
ชื่อว่าติสหัสสี    (และ)     มหาสหัสสี     ให้ได้ยินสุรเสียง     ตามที่จำนงหมาย
ดังนี้  ก็แล   โลกนี้ไม่เสมอกัน   จักรวาลไม่มีที่สิ้นสุด     พระอาทิตย์ขึ้น
ที่หนึ่ง  เที่ยงที่หนึ่ง  ตกที่หนึ่ง   ปฐมยามมีในที่หนึ่ง    มัชฌิมยามมีในที่หนึ่ง
ปัจฉิมยามก็มีในที่หนึ่ง.    แม้สัตว์ทั้งหลาย     ขวนขวายในการงาน    สนใจใน
การเล่น แสวงหาอาหาร เพราะฉะนั้น สัตว์ทั้งหลาย ย่อมฟุ้งซ่าน และประมาท
ด้วยเหตุนั้น ๆ อย่างนี้   พระบรมศาสดาจักยังสัตว์ทั้งหลายเหล่านั้น    ให้ได้ยิน
พระสุรเสียงได้อย่างไรหนอแล   ดังนี้.   พระอานนทเถระ  ครั้นคิดอย่างนี้แล้ว
เมื่อจะทูลถามพระตถาคตเจ้า  เพื่อบรรเทาความสงสัย  จึงกราบทูลคำเป็นต้นว่า
ยถา   กถํ  ปน  ดังนี้.
         ลำดับนั้น     พระบรมศาสดาเมื่อจะทรงพยากรณ์   แก่พระอานนทเถระ
จึงตรัสคำมีอาทิว่า  อิธานนฺท  ตถาคโต   ดังนี้.  บรรดาบทเหล่านั้น   บทว่า
โอภาเสน ผเรยฺย   ความว่า แผ่ไปด้วยรัศมีแห่งพระสรีระ.   ถามว่า โอภาส

นั้น  เมื่อแผ่ไปพึงทำอาการอย่างใด.  ตอบว่า  ที่ใดมีพระอาทิตย์ปรากฏ ที่นั้นพระองค์ก็ทำให้พระอาทิตย์ตกด้วยอานุภาพ องพระองค์  แต่ที่ใดพระอาทิตย์  
ไม่ปรากฏ  ที่นั้น   พระองค์จะทำให้พระอาทิตย์ปรากฏ    เห็นสถิตอยู่ท่ามกลาง
(ท้องฟ้า)  แต่นั้น ในที่ใดพระอาทิตย์ปรากฏ ในที่นั้นมนุษย์ทั้งหลาย ก็พึงเกิด
ความวิตกว่า  พระอาทิตย์ (เพิ่ง) ปรากฏเมื่อไม่นานนี้เอง  แต่พระอาทิตย์นั้น
ก็ตกไปเดี๋ยวนี้เอง  ข้อนี้คงจะเป็นการบันดาลของนาค  หรือการบันดาลของภูต 
การบันดาลของยักษ์  หรือการบันดาลของเทวดาอย่างใดอย่างหนึ่ง  แต่ในที่ใด
พระอาทิตย์ไม่ปรากฏในที่นั้น    มนุษย์ทั้งหลายจะเกิดความวิตกว่า  พระอาทิตย์
เพิ่งตกไปเดี๋ยวนี้เอง  พระอาทิตย์ดวงเดียวกันนี้   ก็กลับขึ้นเดี๋ยวนี้อีก  นี้จะเป็น
การบันดาลของนาค  การบันดาลของภูต   การบันดาลของยักษ์ และการบันดาล
ของเทวดาอย่างใดอย่างหนึ่ง หรืออย่างไรหนอแล ? แต่นั้น เมื่อมนุษย์ทั้งหลาย
เหล่านั้น   รำพึงถึงความสว่าง   และความมืดอยู่   แล้วพากันแสวงหา  (เหตุผล)
ด้วยคิดว่า   นี้มีอะไรเป็นปัจจัยหนอแล  พระบรมศาสดาทรงเข้านีลกสิณ   พึง
แผ่ความมืดทึบไป.
         ถามว่า   เพราะเหตุใด.   ตอบว่า  เพราะทรงแผ่ไปเพื่อให้สัตว์ทั้งหลาย
ผู้ขวนขวายการงานเป็นต้นเหล่านั้น   เกิดความสะดุ้ง.     ลำดับนั้น    พระบรม
ศาสดาทรงทราบว่า     สัตว์เหล่านั้นถึงความสะดุ้งแล้ว    ก็ทรงเข้าโอภาสกสิณ-
สมาบัติ     ทรงเปล่งพระพุทธรัศมีออกเป็นลำขาว    ทรงบันดาลให้ที่ทุกแห่งมี
แสงสว่างเป็นอันเดียวกัน      โดยการเปล่งพระรัศมีอย่างเดียวเท่านั้น   เหมือน
เวลาที่พระจันทร์และพระอาทิตย์ขึ้นพร้อมกันเป็นพัน  ๆ ดวง    และทรงเปล่ง
พระโอภาสนั้น    ออกโดยส่วนแห่งพระวรกาย    มีประมาณเท่าเมล็ดงา.   ก็ถ้า
ผู้ใดบันดาลแผ่นดินทั่วทั้งจักรวาล    ให้เป็นตะเกียง    บันดาลน้ำในมหาสมุทร

ให้เป็นน้ำมัน      บันดาลเขาสิเนรุให้เป็นไส้ตะเกียง     จุดวางไว้บนยอดเขา สิเนรุลูกอื่นได้    ผู้นั้นคงจะทำให้สว่าง   ในจักรวาลเดียวเท่านั้น     ไม่สามารถ
จะทำพื้นที่แม้เพียงคืบเดียว นอกไปจากนั้นให้สว่างไสวได้. ส่วนพระตถาคตเจ้า
ทรงเปล่งพระโอภาส     ด้วยประเทศแห่งพระสรีระประมาณเท่าเมล็ดงา     พึง
การทำให้โลกธาตุติสหัสสี    และมหาสหัสสีหรือยิ่งกว่านั้น   ให้มีแสงสว่างเป็น
อันเดียวกันได้.     เพราะว่า   คุณของพระพุทธเจ้ามี    (อานุภาพ)    มากมาย
อย่างนี้    ฉะนี้แล.
         บทว่า   ตํ   อาโลกํ   สญฺชาเนยฺยุํ    ความว่า    คนทั้งหลายเห็น
แสงสว่างนั้นแล้ว   คิดว่า  พระอาทิตย์ตกแล้วขึ้นรูปด้วย   ความมืดทึบก็หายไป
ด้วย  เพราะผู้ใด   บัดนี้  ผู้นี้นั้นยืนบันดาลให้เกิดแสงสว่างไสวขึ้นแล้ว    โอ
อัศจรรย์จริง  อัจฉริยบุรุษ  ดังนี้   แล้วยืนประคองอัญชลีอยู่.
         บทว่า สทฺทมนุสฺสาเวยฺย ความว่า พระตถาคตยังเทวดาและมนุษย์
ทั้งหลาย    ให้สนใจฟังเสียงพระธรรมกถา.    จริงอยู่   ผู้ใดบันดาลเขาจักรวาล
บรรพตลูกหนึ่งให้เป็นกลอง   บันดาลมหาปฐพีให้เป็นหนังหุ้มกลอง   บันดาล
เขาสิเนรุให้เป็นฆ้อนตีกลอง     แล้ววางไว้บนยอดเขาสิเนรุลูกอื่น     แล้วตี
ผู้นั้น   จะให้คนทั้งหลายได้ยินเสียงนั้น     เฉพาะในจักรวาลเดียวเท่านั้น     ไม่
สามารถจะให้เสียงนั้นดังเลยไปข้างหน้า   แม้เพียงคืบเดียวได้.  ส่วนพระตถาคต 
ประทับนั่งบนบัลลังก์   หรือตั่ง    ทรงยังโลกธาตุสหัสสี  และมหาสหัสสีหรือ
ยิ่งไปกว่านั้น   ให้ได้ยินพระสุรเสียงได้   พระตถาคตเจ้า   ทรงมีอานุภาพมาก
อย่างนี้.    เพราะฉะนั้น      พระผู้มีพระภาคเจ้า   จึงทรงแสดงวิสัยเขตนั่นแหละ
โดยที่มีประมาณเท่านี้   ด้วยประการดังกล่าวมานี้.

